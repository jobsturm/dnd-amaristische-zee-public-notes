<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>sessies/16/speler recap</title>
    <link rel="stylesheet" href="styles.css">
</head>
<body>
    <main>
        <article>
            <a href="index.html" class="back-to-index">Back to Index</a>
            <h1>sessies/16/speler recap</h1>
            <div class='block'></div><div class='block'><p>auteur:: <span class="non-public-link">Lotta</span></p></div><div class='block'><p>Datum:: Recap 27 mei</p></div><div class='block'><p>inspiratie:: 6/9</p></div><div class='block'><p>Na een onrustige nacht trekken onze helden verder en komen ze steeds meer in de bewoonde wereld naarmate ze Splittong naderen. De mensen zwoegen op het land, maar overal liggen ook nog hopen graan van de vorige oogst. Ze komen langs een altaar van Umberlee, en terwijl de godin streng op hen neerkijkt, gooit een deel van de groep wat geld in de fontein. Bassem ziet een gedaante met groene cape wegschieten, en Lilith en Galadin spotten een kannibalistisch goudstuk op pootjes in het water. Na dit vreemde tafereel te hebben aanschouwd loopt de groep verder, Lotta sjokkend achteraan. Bij Splittong aangekomen, maakt Squee een dramatische entree in de lege dorpstaveerne, waar hij, Lilith en Lotta verwelkomd worden door Jolijn Puthaver. Bassem en Galadin volgen de vrouw met de groene cape naar het winkeltje, waar ze haar nog zo’n vreemde munt zien hanteren en waar ze de dorpsdrank kopen genaamd Nachtschim. In de Zuchtende Zolder krijgt de rest hetzelfde aangeboden, terwijl de vrouw in de groene cape binnenkomt en in haar eentje een maaltijd nuttigt. Lotta is direct in de ban van het rossige haar en de sproetjes, maar vooral het maantje dat achter haar oor getatoeëerd staat. Met wat aansporing van Lilith en Bassem staat ze op en opent het gesprek met “Hallo maneschijn”, wat niet alleen gefoeter van Bassem in haar brein oplevert maar ook directe alertheid van de vrouw, die Senna Maria blijkt te heten. Na een stroef gesprek leidt Senna Lotta naar buiten en drukt een mes tegen haar keel. Lotta sust de situatie en belooft haar te vertellen wat ze weet. Duidelijk bedremmeld loopt ze weer naar binnen en vertelt ze Senna over haar droom. Ze leert op haar beurt over een geheime verzetsbeweging tegen de Dieptemissies, en wil er alles over horen en weten, maar Senna zegt dat het te gevaarlijk is. Ze spreken ‘s nachts af, en terwijl de rest zich overgeeft aan een diepe slaap, weet Lotta net op tijd uit haar sluimering te ontwaken voor de afspraak. In een graanveld omringd door een paar bosjes staat een mega verrekijker, waar Senna haar doorheen laat turen. Daar ziet ze achter de maan een kleinere, donkere maan. Dat is de maan Lune, die symbool staat voor de godin Selûne en die aanbeden wordt door de Kinderen van de maan. Veel meer weet Lotta niet uit Senna te krijgen, en in een poging er nog een date van te maken biedt ze haar wat Zeemansgraf aan, maar ze begrijpt dat een echte date er niet in zit. Opgelaten maar geïntrigeerd keert ze terug naar de Zuchtende Zolder om daar de slaap te vatten.</p>
<p>De volgende ochtend bezoeken Bassem en Lotta de dorpsoudste, John Deere. De oude man hoort met genoegen Bassems plan aan om Splittongs graan in Adamzode en elders te verkopen, net als Nachtschim. Met Jolijn was ook al besproken dat ze de drankjes van Iris in Splittong zouden kunnen introduceren. Na deze korte onderhandeling vertelt John de legende van de Zuchtende Zolder aan Lotta, die aandachtig luistert naar het verhaal over waarom de mensen daar zo diep slapen. Dan laten onze helden de pastelkleurige huisjes van Splittong achter zich en wordt het landschap drassiger. Na een poosje horen zij rumoer verderop, en als ze daar aankomen zien ze twee orcs en twee trollen, die blij verrast een poster ophouden en roepen</p></div>
            <section class="related-pages">
</section>

        </article>
    </main>
</body>
</html>