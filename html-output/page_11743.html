<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>sessies/10/speler recap</title>
    <link rel="stylesheet" href="styles.css">
</head>
<body>
    <main>
        <article>
            <a href="index.html" class="back-to-index">Back to Index</a>
            <h1>sessies/10/speler recap</h1>
            <div class='block'></div><div class='block'><p>Recap 07-02-2025</p></div><div class='block'><p>Geschreven door <span class="non-public-link">Galadin Vloedwacht (Ricardo's Karakter)</span> - Recap 1/9 voor inspiration</p></div><div class='block'><p>Nadat we de bewusteloze <span class="non-public-link">Grotsnik</span> terug op de <span class="non-public-link">Schip/Bokkepoot</span> hebben gekregen, besluiten we een uurtje bij te komen en te kijken of we Grotsnik weer wakker kunnen krijgen. Ook besluiten we dat we ongeveer dezelfde route terug zullen varen naar <span class="non-public-link">Adamzode</span>, en niet het hele eiland rond.</p>
<p>Nadat <span class="non-public-link">Grotsnik</span> wakker is geworden, beginnen we hem te ondervragen. De ondervraging verloopt moeizaam, totdat <span class="non-public-link">Bassem ibm Abdullah (Red's Karakter)</span> wat magische aanmoediging gebruikt. Grotsnik laat los dat hij onder duim zit van een mysterieus genootschap dat vaart onder de vlag van Wagenwijd. <span class="non-public-link">NPC/Kapitein/Timo Adrianus de Vries</span> is volgens Grotsnik een belangrijke speler in deze groep. Grotsnik is bang dat zijn 2 ontvoerde kinderen iets wordt aangedaan als hij niet doet wat hem wordt opgedragen, bovendien wordt gedreigd met het uitroeien van zijn stam. We komen er ook achter dat Grotsnik de schatkaart heeft gestolen van Kapitein Bhakt, toen hij op zijn schip voer.</p></div><div class='block'><p><span class="non-public-link">NPC/Kapitein/Bhakt Shgoka</span> is een beruchte Orc kapitein afkomstig uit Muokta, hij vaart het schip "de Slachtsloep" en heeft getatoeeerde slachtanden.</p>
<p>Ik vraag nog naar <span class="non-public-link">Thalanar Vloedwacht</span> , maar over hem lijkt <span class="non-public-link">Grotsnik</span> niets te weten. Squee noemt de naam <span class="non-public-link">Plaats/Eiland/Ragavan</span> , die naam zegt mij niets maar lijkt Grotsnik wel bekend.</p></div><div class='block'><p>Verder komen we erachter dat <span class="non-public-link">Adamzode</span> een gunstige ligging heeft voor de doorvoer van smokkelwaar.</p></div><div class='block'><p>Nadat we klaar zijn met de ondervraging, ontstaat er discussie over wat we verder met Grotsnik gaan doen. De meesten lijken toch niet overtuigd dat het verstandig is om een jongeling een executie te laten uitvoeren. Mijn wereldbeeld is vanuit mijn opvoeding iets grijzer, in mijn ogen hebben we een belofte gedaan en wordt deze nu niet nagekomen.</p></div><div class='block'><p>Terwijl de discussie wordt gevoerd, ziet <span class="non-public-link">NPC/matroos/Juul Maria van Breukelen</span> - die door <span class="non-public-link">Annelot "Lotta" Lagerwal (Louisa's Karakter)</span> in de gaten werd gehouden - haar kans schoon om weg te glippen en Grotsnik aan te vliegen! Ik kijk toe hoe Juul door Willem en de rest van de groep wordt tegengehouden, en met veel moeite - en een rake klap van Kapitein Squee - weten ze haar in toom te krijgen.</p></div><div class='block'><p>Voordat de nacht begint, bevrijdt <span class="non-public-link">Squee</span> de overgebleven Goblins in de grot. We kijken toe hoe ze vanuit de grot het bos in vluchten.</p>
<p>Ik ben opgegroeid in een cultuur waar wraak en beloften anders worden aangepakt, ik ga niet verder in discussie met de groep, maar ik neem na deze gebeurtenissen wat afstand van de groep. De rest van de avond/ nacht breng ik alleen door, alleen <span class="non-public-link">Bassem</span> komt me wat eten brengen en probeert mij te overtuigen waarom deze uitkomst misschien beter is. De nacht verloopt verder zonder bijzonderheden.</p>
<p>De volgende dag gaan we zoals eerder besloten terug de grot in. Lilith begint snel met het afbreken van de barricade, zodat we met eigen ogen kunnen zien waar de Goblins zo bang voor waren. In het onbekende deel van de grot, zien we reusachtig meubilair, gemaakt van materialen die hier niet vandaan komen. Een blauw, pulserend licht trekt onze aandacht, en we zien een stapel gigantische botten liggen. Zodra we dichterbij de botten komen, vormen die op magische wijze samen tot een kolossaal skelet! Met goed teamwork, en vakkundige afleiding door <span class="non-public-link">Bassem</span>, weten we uiteindelijk de reus te verslaan.</p></div>
            <section class="related-pages">
</section>

        </article>
    </main>
</body>
</html>